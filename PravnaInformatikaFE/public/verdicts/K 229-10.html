
    <!DOCTYPE html>
    <html lang='en'>
    <head>
        <meta charset='UTF-8'>
        <meta name='viewport' content='width=device-width, initial-scale=1.0'>
        <title>                      
                        K 229/2010
                    </title>
        <style>
            body { font-family: Arial, sans-serif; line-height: 1.6; margin: 20px; }
            h1, h4 { text-align: center; margin: 0; }
            h4 { color: gray; }
            h2 { color: navy; text-align: left; margin-top: 20px; }
            p { text-align: justify; }
            .centered { text-align: center; }
        </style>
    </head>
    <body>
        <h4>
                        Osnovni Sud u Bijelom Polju 
                    </h4>
        <h1>                      
                        K 229/2010
                    </h1>
        <h4>30. April 2010</h4>
        <br><br>
    <p class='centered'>U IME NARODA</p> Osnovni sud u Bijelom Polju , kao prvostepeni krivični sud, sudija Svetlana Načić , uz učešće zapisničara Zorice Šćekić , u krivičnom predmetu okrivljenog J.D.a , iz mjesta Nikoljac, opština Bijelo Polje, zbog krivičnog djela nasilje u porodici ili u porodičnoj zajednici iz <a href="../../Laws/html/krivicni.html#art_220_para_1" target="_blank">čl. 220 st.1 Krivičnog zakonika</a>  , po optužnom predlogu Osnovnog državnog tužioca u Bijelom Polju , <a href="/cg/kt/2010-03-09/28_10" target="_blank">Kt. br. 28/10 od 09.03.2010. godine</a>  , nakon održanog usmenog, glavnog i javnog pretresa, u prisustvu okrivljenog i oštećene J.D. , a u odsustvu, uredno pozvanog ODT u B.Polju , dana 30.04.2010. godine, donio je i javno objavio<p class='centered'>P R E S U D U</p><br><br> Okrivljeni J.D.O , JMB ..., od oca R., majke R., rođene Đ., rođen ... godine u Bijelom Polju, sa prebivalištem u 
                    mjestu Nikoljac, opština Bijelo Polje, nezaposlen, oženjen, otac dvoje djece, završio srednju školu, srednjeg 
                    imovnog stanja, osudjivan presudom Osnovnog suda u Bijelom Polju <a href="/cg/k/2005-12-06/381_05" target="_blank">K.br. 381/05 od 06.12.2005. godine</a>  , za krivično djelo iz <a href="../../Laws/html/krivicni.html#art_381_para_1" target="_blank">čl. 381 st.1 KZ CG</a>  , na kaznu zatvora u trajanju od 3 mjeseca uslovnom osudom na godinu dana, presudom Osnovnog suda u Bijelom Polju <a href="/cg/k/2006-03-01/103_05" target="_blank">K.br.103/05 od 01.03.2006. godine</a>  za krivično djelo iz <a href="../../Laws/html/krivicni.html#art_348_para_4" target="_blank">čl. 348 st.4</a>  u vezi <a href="../../Laws/html/krivicni.html#art_339_para_3" target="_blank">čl. 339 st.3</a>  i <a href="../../Laws/html/krivicni.html#art_339_para_1" target="_blank">1 KZ</a>  na kaznu zatvora u trajanju od 3 mjeseca zatvora uslovnom osudom na godinu dana,<p class='centered'>K r i v j e</p><br><br> Što je:<br><br> Dana 16.09.2009. godine oko 23,00 časova u svojoj porodičnoj kući, u ul. Nedeljka Merdovića, opština Bijelo
                    Polje, primjenom nasilja ugrozio tjelesni i duševni integritet člana svoje porodice, supruge oštećene J.D. , na način što je više puta udario nogom po tijelu, kojom prilikom joj je nanio lake tjelesne povrede u vidu krvnog 
                    podliva u lijevom slabinskom dijelu tijela i krvnog podliva u predjelu lijeve nadlaktice, kao i nagnječenja u 
                    predjelu glave,<br><br> -čime je izvršio krivično djelo nasilje u porodici ili porodičnoj zajednici iz <a href="../../Laws/html/krivicni.html#art_220_para_1" target="_blank">čl. 220 st. 1 Krivičnog zakonika CG</a>  ,<br><br> -pa ga sud, primjenom citiranih zakonskih propisa, te <a href="../../Laws/html/krivicni.html#art_2" target="_blank">čl. 2,</a>  <a href="../../Laws/html/krivicni.html#art_4" target="_blank">4,</a>  <a href="../../Laws/html/krivicni.html#art_5" target="_blank">5,</a>  <a href="../../Laws/html/krivicni.html#art_13" target="_blank">13,</a>  <a href="../../Laws/html/krivicni.html#art_15" target="_blank">15,</a>  <a href="../../Laws/html/krivicni.html#art_32" target="_blank">32,</a>  <a href="../../Laws/html/krivicni.html#art_39" target="_blank">39,</a>  i <a href="../../Laws/html/krivicni.html#art_42" target="_blank">42 Krivičnog zakonika CG</a>  , i <a href="/zkp#art_199_para_2" target="_blank">čl. 199 st. 2,</a>  <a href="/zkp#art_202" target="_blank">202</a>  i <a href="/zkp#art_364" target="_blank">364 ZKP CG,</a> <p class='centered'>O S U Đ U J E</p><br><br> Na novčanu kaznu u iznosu od 600,00 €, /šesto eura/ koju je dužan platiti u roku od 3. (tri)mjeseca, na 
                    račun br.530-4149-79, od dana pravnosnažnosti presude.<br><br> Ako osudjeni ne plati novčanu kaznu u odredjenom roku, sud će novčanu kaznu zamijeniti kaznom zatvora,
                    tako što će se za svakih započetih 25,00 € novčane kazne odrediti jedan dan zatvora, a ako osudjeni plati 
                    samo dio novčane kazne, sud će ostatak kazne srazmjerno zamijeniti kaznom zatvora, a ako osudjeni isplati
                    ostatak novčane kazne, izvršenje kazne zatvora će se obustaviti.<br><br> Optuženi se obavezuje da na ime troškova krivičnog postupka plati ovom sudu iznos od 44,00 €, kao i na ime 
                    paušala iznos od 30,00 €, a na isti račun, a u roku od 15 dana od dana pravnosnažnosti presude.<br><br> Imovinsko – pravnog zahtjeva nije bilo.<p class='centered'>O b r a z l o ž e nj e</p><br><br> Optužnim predlogom ODT-a u B.Polju , <a href="/cg/kt/2010-03-09/28_10" target="_blank">Kt. br. 28/10 od 09.03.2010. godine</a>  , okrivljenom J.D.u iz Bijelog Polja, stavljeno je na teret izvršenje krivičnog djela nasilje u porodici ili u porodičnoj zajednici iz <a href="../../Laws/html/krivicni.html#art_220_para_1" target="_blank">čl. 220 st. 1 Krivičnog zakonika CG</a>  .<br><br> Glavni pretres je održan i zaključen u prisustvu okrivljenog i oštećene, koja je u završnoj riječi izjavila da se ne 
                    pridružuje krivičnom gonjenju protiv okrivljenog, niti postavlja imovinsko-pravni zahtjev, a u odsustvu 
                    uredno pozvanog ODT u B.Polju , shodno <a href="/zkp#art_453" target="_blank">čl. 453 ZKP RCG</a>  .<br><br> Okrivljeni J.D.o u svojoj odbrani je istakao da je kritičnog dana u svojoj porodičnoj kući u ul. N.Merdovića,
                    opština Bijelo Polje, lako tjelesno povrijedio svoju suprugu J.D. tako što je istu udario nogom u predjelu lijeve 
                    nadlaktice i u predjelu rebara. Istakao je da sa D. živi u braku 15 godina i da imaju dvoje djece, da su do 
                    kritičnog dogadjaja imali dobar brak i nijesu imali problema, odnosno on je nije fizički zlostavljao, niti je na
                    bilo koji drugi način primjenom nasilja ugrožavao njen tjelesni i duševni integritet. Naime, kritične večeri 
                    supruga D.a je imala telefonski poziv i dobila je sms poruku na mobilni telefon , a njemu nije ništa govorila,
                    pa je on iz ljubomore reagovao na pomenuti način. Istakao je da boravak njegove supruge u bolnici nema 
                    veze sa kritičnim dogadjajem, već su razlog njenih kasnijih zdravstvenih problema posledica komplikacije 
                    ovog slučaja, obzirom da su ga MUP-u prijavili njen brat i sestra, a ne oštećena.<br><br> U završnoj riječi je izjavio da priznaje izvršenje krivičnog djela, da se osjeća krivim, žao mu je što je došlo do 
                    kritičnog dogadjaja, sa suprugom živio je, a i dalje živi u skladnom braku, kritičnog dogadjaja je bio iznerviran
                    i u afektu je reagovao i moli sud da ga što blaže kazni.<br><br> Radi utvrdjivanja odlučnih činjenica i krivice na strani okrivljenog, sud je na glavnom pretresu izveo dokaze: 
                    saslušanjem u svojstvu svjedoka oštećene J.D. svjedoka J.I., pročitao ljekarski izvještaj Hitne pomoći 
                    Doma zdravlja u Bijelom Polju od 18.09.2009. godine, pročitao nalaz i mišljenje vještaka medicinske struke dr S.M.a dat na zapisniku pred istražnim sudijom <a href="/cg/kri/2010-02-18/42_10" target="_blank">Kri.br.42/10 od 18.02.2010. godine</a>  , izvršio uvid u izvod iz kaznene evidencije za okrivljenog. Sud je odustao od izvodjenja dokaza saslušanjem svjedoka mldb. J.F.a, sa razloga 
                    što je okrivljeni priznao izvršenje krivičnog djela a pri tom je činjenično stanje dovoljno razjašnjeno.<br><br> Cijeneći odbranu okrivljenog i dokaze pojedinačno i u medjusobnoj vezi, a shodno <a href="/zkp#art_360_para_2" target="_blank">čl. 360 st. 2 Zakonika o krivičnom postupku CG</a>  , sud je utvrdio činjenično stanje i na osnovu istog zaključio da je okrivljeni 
                    izvršio krivično djelo koje mu je stavljeno na teret javnom optužbom, za koje je kriv.<br><br> Naime, sud je odbranu okrivljenog cijenio kao potpuno priznanje izvršenog krivičnog djela, jer isti ne 
                    spori da je oštećenu J.D. više puta udario nogom po tijelu, kojom prilikom joj je nanio lake tjelesne povrede u 
                    vidu krvnog podliva u lijevom slabinskom dijelu tijela i krvnog podliva u predjelu lijeve nadlaktice, kao i 
                    nagnječenja u predjelu glave.<br><br> Iz nalaza i mišljenja vještaka med. struke dr S.M.a , a koji je dat po osnovu medicinske dokumentacije
                    na ime oštećene, utvrđuje se da je oštećena zadobila povrede u vidu krvnog podliva u lijevom slabinskom 
                    dijelu tijela i krvnog podliva u predjelu lijeve nadlaktice, kao i nagnječenja u predjelu glave, koje povrede 
                    spadaju u lake tjelesne povrede, a povrede su nastale od udara tupotvrdim predmetom i mogle su nastati od 
                    udaraca nogom obuvenom u obuću. Sud je u potpunosti prihvatio nalaz vještaka medicinske struke, jer je isti 
                    dat po osnovu medicinske dokumentacije, kao objektivnog pokazatelja povreda kod oštećene, konstatovanih 
                    nakon kritičnog događaja, a oslanja se na pravila struke i nauke i kao takav je, po ocjeni suda, objektivan i 
                    nepristrasan.<br><br> Postupajući na navedeni način – primjenjujući nasilje i nanoseći joj lake tjelesne povrede, na način što je više 
                    puta udario nogom po tijelu, okrivljeni je ugrozio tjelesni i duševni integritet člana svoje porodice – supruge,
                    pri tom imajući u vidu priznanje okrivljenog, sud je utvrdio da su se u radnjama okrivljenog stekli svi elementi 
                    bića krivičnog djela nasilje u porodici ili porodičnoj zajednici, iz <a href="../../Laws/html/krivicni.html#art_220_para_1" target="_blank">čl. 220 st. 1 KZ.</a> <br><br> Krivično djelo nasilje u porodici ili u porodičnoj zajednici, sastoji se u drskom i bezobzirnom ponašanju, te 
                    primjeni nasilja, prema članu porodice ili porodične zajednice. Kako se u konkretnom slučaju radi o članu 
                    porodice, supruge, a kako je tokom postupka sud utvrdio da je okrivljeni ugrozio tjelesni i duševni integritet 
                    člana svoje porodice supruge na način što je više puta udario nogom po tijelu, kojom prilikom joj je nanio 
                    lake tjelesne povrede u vidu krvnog podliva u lijevom slabinskom dijelu tijela i krvnog podliva u predjelu 
                    lijeve nadlaktice, kao i nagnječenja u predjelu glave, pri čemu je bio svjestan da nasilje vrši prema članu svoje 
                    porodice. Okrivljeni je krivično djelo izvršio s direktnim umišljajem.<br><br> Za krivično djelo nasilje u porodici ili porodičnoj zajednici iz <a href="../../Laws/html/krivicni.html#art_220_para_1" target="_blank">čl.220 st.1 Krivičnog zakonika</a>  , predviđena je novčana kazna ili zatvor do jedne godine.<br><br> Odlučujući u pogledu vrste i visine kazne, sud je razmotrio okolnosti koje su od uticaja na odmjeravanje iste, 
                    shodno <a href="../../Laws/html/krivicni.html#art_42" target="_blank">čl. 42 KZ CG</a>  , našao na strani okrivljenog olakšavajuće okolnosti – da se radi o licu koje se korektno 
                    ponašalo tokom postupka, koji je priznao izvršenje krivičnog djela, izrazio iskreno kajanje zbog istog, i koji je
                    nakon izvršenog djela uspostavio dobre odnose sa suprugom – oštećenom, jer su se u medjuvremenu 
                    izmirili, da se radi o porodičnoj osobi, ocu dvoje mldb. djece, u obavezi izdržavanja porodice, okolnost da se
                    oštećena nije pridružila krivičnom gonjenju. Od otežavajućih okolnosti sud je cijenio raniju osudjivanost 
                    okrivljenog, istovremeno cijeneći da se radi o krivičnim djelima koja nijesu srodna sa predmetnim, pa je sud
                    stanovišta da će se sa novčanom kaznom u iznosu od 600,00 € postići svrha kažnjavanja i dovoljno uticati na 
                    okrivljenog da ubuduće ne vrši ova i slična krivična djela i na taj način postići svrha kažnjavanja predviđena u <a href="../../Laws/html/krivicni.html#art_32" target="_blank">čl. 32 KZ CG</a>  .<br><br> Sud je okrivljenog, shodno <a href="/zkp#art_199" target="_blank">čl. 199 ZKP</a>  , obavezao da plati na ime paušala iznos od 30,00 eura, pri čemu je 
                    vodio računa o složenosti i trajanju krivičnog postupka, kao i o imovinskim prilikama okrivljenog, a troškovi 
                    postupka, u iznosu od 44,00 €, se odnose na isplatu sredstava vještaku isplaćenih iz predračunskih sredstava 
                    ovog suda, a sve u skladu sa <a href="/zkp#art_202" target="_blank">čl. 202 ZKP-a</a>  .<br><br> Imovinsko-pravnog zahtjeva nije bilo.<br><br> Iz iznijetih razloga je odlučeno, shodno <a href="/zkp#art_364" target="_blank">čl. 364 ZKP-a.</a> <br><br><p class='centered'>OSNOVNI SUD U BIJELOM POLJU</p><p class='centered'>Dana, 30.04.2010. godine,</p><br><br> ZAPISNIČAR, S U D I J A, Zorica Šćekić ,s.r. Svetlana Načić ,s.r.
    </body>
    </html>
    