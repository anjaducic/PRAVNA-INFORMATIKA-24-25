
    <!DOCTYPE html>
    <html lang='en'>
    <head>
        <meta charset='UTF-8'>
        <meta name='viewport' content='width=device-width, initial-scale=1.0'>
        <title>                      
                        K 200/2013
                    </title>
        <style>
            body { font-family: Arial, sans-serif; line-height: 1.6; margin: 20px; }
            h1, h4 { text-align: center; margin: 0; }
            h4 { color: gray; }
            h2 { color: navy; text-align: left; margin-top: 20px; }
            p { text-align: justify; }
            .centered { text-align: center; }
        </style>
    </head>
    <body>
        <h4>
                        Osnovni Sud u Bijelom Polju 
                    </h4>
        <h1>                      
                        K 200/2013
                    </h1>
        <h4>10. Oktobar 2013</h4>
        <br><br>
    <br><br> U IME CRNE GORE OSNOVNI SUD U BIJELOM POLJU , sudija pojedinac Ivan Adamović , uz učešće zapisničara Draginje Bošković , u krivičnom predmetu okrivljenog G.F.a , iz Bijelog Polja, zbog krivičnog djela nasilje u porodici ili u porodičnoj zajednici iz <a href="../../Laws/html/krivicni.html#art_220_para_1" target="_blank">čl. 220 st. 1 Krivičnog zakonika</a>  , po optužnom predlogu Osnovnog državnog tužilaštva u Bijelom Polju , <a href="/cg/kt/2013-08-09/247_13" target="_blank">Kt. br. 247/13 od 09. 08. 2013 godine</a>  , nakon održanog usmenog, glavnog i javnog pretresa, u prisustvu, savjetnika u ODT-u u Bijelom Polju Š.D.e i okrivljenog G.F.a , 10. 10. 2013. godine, donio je i objavio,<br><br> P R E S U D U<br><br> Okrivljeni G.F. , JMBG ..., od oca H. majke V., rođene K., rođen 09. 05. 1992 godine u Bijelom Polju, sa 
                    prebivalištem u Bijelom Polju, Loznice bb, drž. CG, završio SSS, oženjen, otac jednog djeteta, lošeg imovnog 
                    stanja, neosuđivan,<br><br> K R I V J E<br><br> -Zato što je:<br><br> Dana 23. 07. 2013 godine, oko 22:30h, u mjestu Loznice opština Bijelo Polje, u porodičnoj kući, vlasništvo G.
                    H.e, primjenom grubog nasilja narušio tjelesni i duševni integritet, članu svoje porodice, supruzi oštećenoj G.M.i , na način što je pesnicama izudarao u predjelu glave, da bi je kada je oštećena pokušala da pobjegne,
                    sustigao na stepenicama i izudarao nogama u predjelu tijela-nogu, kojom prilikom joj je nanio lake tjelesne
                    povrede, u vidu, nagnječno razderne rane u obliku slova »Y« dimenzija 1,5*1,5 cm, u predjelu čela, više
                    oteklina na poglavini i dva crvenila sa otocima dimenzija 10*10cm, na spoljnim stranama obije butine,<br><br> -čime je izvršio krivično djelo nasilje u porodici ili u porodičnoj zajednici iz <a href="../../Laws/html/krivicni.html#art_220_para_1" target="_blank">čl. 220 st. 1 Krivičnog zakonika</a>  ,<br><br> -pa mu sud, primjenom citiranih zakonskih propisa, te <a href="../../Laws/html/krivicni.html#art_2" target="_blank">čl. 2,</a>  <a href="../../Laws/html/krivicni.html#art_4" target="_blank">4,</a>  <a href="../../Laws/html/krivicni.html#art_5" target="_blank">5,</a>  <a href="../../Laws/html/krivicni.html#art_13" target="_blank">13,</a>  <a href="../../Laws/html/krivicni.html#art_15" target="_blank">15,</a>  <a href="../../Laws/html/krivicni.html#art_32" target="_blank">32,</a>  <a href="../../Laws/html/krivicni.html#art_36" target="_blank">36,</a>  <a href="../../Laws/html/krivicni.html#art_52" target="_blank">52,</a>  <a href="../../Laws/html/krivicni.html#art_53" target="_blank">53,</a>  <a href="../../Laws/html/krivicni.html#art_54" target="_blank">54 Krivičnog zakonika (Kz-a),</a>  i <a href="/zkp#art_226" target="_blank">čl. 226,</a>  <a href="/zkp#art_229" target="_blank">229,</a>  <a href="/zkp#art_374" target="_blank">374 Zakonika o krivičnom postupku, (Zkp-a),</a>  i z r i č e,<br><br> USLOVNU OSUDU<br><br> Kojom mu utvrđuje kaznu zatvora od 60 (šezdeset) dana, i istovremeno određuje da se ista neće izvršiti ako
                    okrivljeni u roku od 1 (jedne) godine ne učini novo krivično djelo.<br><br> Okrivljeni se obavezuje da sudu plati na ime paušala iznos od 30,00 €, kao i na ime ostalih troškova krivičnog
                    postupka iznos od 110,00€, koje iznose će uplatiti na račun Budžeta Crne Gore br: 832-151-35, u roku od 15
                    dana, po pravosnažnosti presude, pod prijetnjom prinudnog izvršenja, s tim što je dokaz o uplati isih dužan
                    dostaviti krivičnoj pisarnici ovog suda.<br><br> Imovinsko-pravnog zahtjeva nije bilo.<br><br> O b r a z l o ž e nj e<br><br> Optužnim predlogom Osnovnog državnog tužilaštva u Bijelom Polju , <a href="/cg/kt/2013-08-09/247_13" target="_blank">Kt. br. 247/13 od 09. 08. 2013 godine</a>  , okrivljenom G.F.u iz Bijelog Polja, stavljeno je na teret izvršenje krivičnog djela nasilje u porodici ili u
                    porodičnoj zajednici iz <a href="../../Laws/html/krivicni.html#art_220_para_1" target="_blank">čl. 220 st. 1 Krivičnog zakonika</a>  .<br><br> Glavni pretres je održan i zaključen u prisustvu savjetnika u ODT-u u Bijelom Polju D.e Š. i okrivljenog G. F.a .<br><br> U završnoj riječi savjetnik u ODT-u u Bijelom Polju je izjavila da ostaje pri optužnom predlogu i predložila je
                    sudu da okrivljenog oglasi krivim i osudi na kaznu po zakonu.<br><br> Okrivljeni G. F. u svojoj odbrani tokom istražnog postupka u bitnom je naveo da je kritičnog dana sjedio kod
                    druga u njegovoj firmi, kada je u njegovom telefonu otvorio poruke i vidio da mu je njegova - okrivljenog
                    supruga slala poruke. Nakon ovoga, kako je naveo, izrevoltiran otišao je kući i pitao suprugu zbog čega je
                    slala poruke, na šta mu je ona odgovorila da je pijan i da nije dobro vidio. Tada je on udario pesnicom u
                    predjelu glave zbog čega je ona pala a zatim otvorenom šakom više puta je udario u predjelu lica, usled čega
                    je počela da krvari.<br><br> Okrivljeni G. u svojoj odbrani na glavnom pretresu, izjasnio se da je izvršio sam krivično djelo koje mi je
                    stavljeno na teret i da se osjeća krivim.<br><br> Kazao je da je tačno da je, dana 23. 07. 2013. godine, izudarao svoju suprugu G.M.u rukama i nogama i zna
                    da joj je nanio povrede. Kazao je i da je svjestan da je svojim radnjama narušio njen i duševni i tjelesni
                    integritet jer je M.a imala tjelesne povrede a nakon ovog događaja je bila smještena u &quot;Sigurnoj ženskoj kući&quot;
                    vjerovatno zbog toga što se uplašila. Naveo je još da su se nakon kritičnog događaja on i M.a pomirili i da žive
                    zajedno u Budvi. Izrazio je i kazajanje zbog učinjenog djela.<br><br> U završnoj riječi okrivljeni je izjavio da priznaje izvršenje krivičnog djela koje mu je stavljeno na teret, izrazio
                    je kajanje zbog učinjenog, i molio je sud da ga što blaže kazni.<br><br> Radi utvrđivanja odlučnih činjenica i krivice na strani okrivljenog, sud je na glavnom pretresu izveo dokaze:
                    pročitao medicinsku dokumentaciju na ima oštećene G.M.e , pročitao nalaz i mišljenje vještaka med. struke dr D.a M.a i dr. G.e K. i izvršio uvid u izvod iz KE na ime okrivljenog.<br><br> Cijeneći izvedene dokaze međusobno i ponaosob, te dovodeći ih u vezu jedne sa drugim, shodno <a href="/zkp#art_370" target="_blank">čl. 370 ZKP-a</a>  , sud je utvrdio činjenično stanje i po osnovu istog zaključio da je okrivljeni izvršio krivično djelo stavljeno
                    mu na teret za koje je kriv.<br><br> Analizirajući priznanje okrivljenog sud isto cijeni kao potpuno i jasno priznanje izvršenja krivičnog djela
                    stavljenog mu na teret.<br><br> Naime, okrivljeni je priznao da je kritičnog dana i vremena izudarao svoju suprugu i rukama i nogama, da je
                    svjestan da joj je nanio tjelesne povrede, kao i da joj je narušio duševni integritet.<br><br> Priznanje okrivljenog potvrđeno je i izvedenim dokazima. Tako, iz medicinske dokumentacije na ime
                    oštećene, te nalaza i mišljenja vještaka medicinske struke dr D.a M.a , utvrđeno je da su kod oštećene G.M.e , kliničkim pregledom, ustanovljene povrede i to nagnječno-razderna rana u obliku slova &quot;Y&quot; dužine 1,5 x 1,5
                    cm, u predjelu čela, više oteklina na poglavini i na spoljašnjim stranama obje butine crvenila sa otokom
                    veličine 10 x 10 cm, koje povrede, prema mišljenju vještaka M.a , spadaju u lake tjelesne povrede.<br><br> Sud je cijenio nalaz i mišljenje vještaka psihijatra dr G.e K. koja u svom nalazu navodi da je na osnovu
                    medicinske dokumentacije ustanovila da je G.M.a , dana 23. 07. 2013. godine, napadnuta i povrijeđena u kući
                    u kojoj živi sa suprugom. Obzirom na nesrazmjeru u fizičkoj snazi, bespomoćnost koja se pri tom javlja u
                    okruženju koje bi trebalo da bude, siguran prostor i obzirom na način povređivanja, kod G.M.e upredmetnom događaju došlo je do teškog narušavanja psihičke ravnoteže i njenog duševnog integriteta,
                    zbog čega je smještena u &quot;Sigurnu žensku kuću&quot;. Vještak zaključuje da je oštećena imala strah od povratka u
                    dom u kome je živjela, što ukazuje da je njena psihička ravnoteža, bila narušena u srednje teškom stepenu.
                    Kazal je i da je mišljenja da je u kritičnom događaju došlo do teškog narušavanja duševnog integriteta
                    oštećene G.M.e . Nalaze i mišljenja vještaka dr M.a i dr K. sud je prihvatio kao objektivne.<br><br> Iz izvoda iz KE na ime okrivljenog utvrđeno je da isti do sada nije osuđivan.<br><br> Okrivljeni u svojoj odbrani, datoj na glavnom pretresu, u potpunosti priznaje izvršenje krivičnog djela
                    stavljenog mu na teret i navodi da se zbog istog osjeća krivim. Priznanje okrivljenog potvrđeno je i izvedenim
                    dokazima. Tako, iz priznanja okrivljenog i dokaza izvedenih tokom postupka, sud je nedvosmisleno utvrdio
                    da je okrivljeni G.F. , kritičnog dana i vremena, u mjestu Loznice opština Bijelo Polje, u porodičnoj kući,
                    vlasništvo G.H.e, primjenom grubog nasilja narušio tjelesni i duševni integritet, članu svoje porodice, supruzi
                    oštećenoj G.M.i , na način što je pesnicama izudarao u predjelu glave, da bi je kada je oštećena pokušala da
                    pobjegne, sustigao na stepenicama i izudarao nogama u predjelutijela-nogu, kojom prilikom joj je nanio lake
                    tjelesne povrede, u vidu, nagnječno razderne rane u obliku slova »y« dimenzija 1,5*1,5 cm, u predjelu čela,
                    više oteklina na poglavini i dva crvenila sa otocima dimenzija 10*10cm, na spoljnim stranama obije butine,
                    pa su se po ocjeni suda, u ovim radnjama okrivljenog stekla sva bitna obilježja bića krivičnog djela nasilje u
                    porodici ili u porodičnoj zajednici, iz <a href="../../Laws/html/krivicni.html#art_220_para_1" target="_blank">čl. 220 st.1 Krivičnog zakonika</a>  . Krivično djelo okrivljeni je izvršio s
                    direktnim umišljajem, jer je djelo htio i svjesno nanio povrede oštećenoj, koja mu je supruga.<br><br> Odlučujući u pogledu vrste i visine krivične sankcije, sud je cijenio sve okolnosti iz <a href="../../Laws/html/krivicni.html#art_42" target="_blank">čl. 42 Krivičnog zakonika</a>  , pa je na strani okrivljenog od olakšavajućih okolnosti našao: da se radi o porodičnoj osobi ocu jednog
                    djeteta, licu koje do sada nije osuđavano, što ukazuje da nije sklon vršenju krivičnih djela, te da je okrivljeni
                    priznao izvršenje krivičnog djela stavljenog mu na teret i da je izrazio kajanje zbog učinjenog, koje je po
                    ocjeni ovog suda iskreno, pa je okrivljenom utvrdio kaznu zatvora od 60 (šezdeset) dana, pri tom cijeneći da
                    bi pristupanje izvršenju kazne suviše represivno djelovalo na okrivljenog, nego da će i samo upozorenje, uz
                    prijetnju kaznom, dovoljno uticati na istog da u buduće ne vrši ova i slična krivična djela i na taj način se
                    ostvariti svrha uslovne osude predviđena u <a href="../../Laws/html/krivicni.html#art_52" target="_blank">čl. 52</a>  u vezi <a href="../../Laws/html/krivicni.html#art_4_para_2" target="_blank">čl. 4 st. 2 Krivičnog zakonika</a>  , i time ostvariti svrha
                    generalne i specijalne prevencije.<br><br> Shodno <a href="/zkp#art_226" target="_blank">čl. 226</a>  i <a href="/zkp#art_229" target="_blank">229 ZKP-a</a>  , okrivljeni je obavezan na plaćanje troškova paušala u iznosu od 30,00 eura, pri
                    čemu je sud imao u vidu složenost i trajanje krivičnog postupka te imovinske prilike okrivljenog, kao i da plati
                    ostale troškove krivičnog postupka, koji se tiču vještačenja po vještacima medicinske struke dr M. i dr K. , u ukupnom iznosu od 110,00 eura, a koji su vještacima isplaćeni iz budžetskih sredstava na ime davanja nalaza
                    i mišljenja u istražnom postupku.<br><br> Imovinsko-pravnog zahtjeva nije bilo.<br><br> Iz iznijetog, shodno <a href="/zkp#art_374" target="_blank">čl. 374 Zakonika o krivičnom postupku</a>  , odlučeno kao u izreci presude.<br><br><p class='centered'>OSNOVNI SUD U BIJELOM POLJU</p><br><br> dana 10. 10. 2013 godine,<br><br> ZAPISNIČAR, S U D I J A, Draginja Bošković s.r. Ivan Adamović s.r.
    </body>
    </html>
    