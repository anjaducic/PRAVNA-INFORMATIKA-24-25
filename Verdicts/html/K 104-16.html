
    <!DOCTYPE html>
    <html lang='en'>
    <head>
        <meta charset='UTF-8'>
        <meta name='viewport' content='width=device-width, initial-scale=1.0'>
        <title>                      
                        K 104/2016
                    </title>
        <style>
            body { font-family: Arial, sans-serif; line-height: 1.6; margin: 20px; }
            h1, h4 { text-align: center; margin: 0; }
            h4 { color: gray; }
            h2 { color: navy; text-align: left; margin-top: 20px; }
            p { text-align: justify; }
            .centered { text-align: center; }
        </style>
    </head>
    <body>
        <h4>
                        Osnovni Sud u Bijelom Polju 
                    </h4>
        <h1>                      
                        K 104/2016
                    </h1>
        <h4>05. Jul 2016</h4>
        <br><br>
    <p class='centered'>U IME CRNE GORE</p> OSNOVNI SUD U BIJELOM POLJU , prvostepeni krivični sud, sudija pojedinac Dragan Mrdak , uz učešće samostalnog referenta-zapisničara Koviljke Lješnjak , u krivičnom predmetu protiv okrivljenog B.D.a iz P., postupajući po optužnom predlogu ODT-a, iz Bijelog Polja , <a href="/cg/kt/2016-06-07/150_16" target="_blank">KT. br. 150/16 od 07. 06. 2016 godine</a>  , zbog krivičnog djela nasilje u porodici ili u porodičnoj zajednici iz <a href="krivicni.html#art_220_para_1" target="_blank">čl. 220 st. 1 Krivičnog zakonika</a>  nakon održanog usmenog, glavnog i javnog pretresa u prisustvu državne tužiteljke ODT-a u Bijelom Polju Kljajević Katarine , okrivljenog B.D.a , oštećene B.S. , dana 05. 07. 2016. godine, donio je i javno objavio:<p class='centered'>P R E S U D U</p><br><br> Okrivljeni B.D. JMB..., od oca P. i majke V., rođene B., rođen ... godine u Beranama, sa prebivalištem u
                    P., S.A.- L.., državljanin Crne Gore, po nacionalnosti Crnogorac, govori crnogorskim jezikom, pismen, sa
                    završenom srednjom školom, nezaposlen, oženjen, otac dvoje djece, po zanimanju trener, lošeg imovnog
                    stanja, na zadržavanju boravio od 05.06.2016 godine do 08.06.2016 godine,<p class='centered'>K r i v j e</p><br><br> Što je<br><br> - Dana 04. 06. 2016 godine, u Bijelom Polju, u U.N.M.primjenom grubog nasilja narušio duševni integritet
                    člana svoje porodice, oštećene, bivše supruge B.S. , na način što je nakon što se u alkoholisanom stanju
                    dovezao iz P. u Bijelo Polje, i sa svog broja telefona 067/842-335 na broj telefona 067/217-326 koji koristi
                    oštećena uputio poruku sadržine &#x27;&#x27;izađi ispred stana sam&#x27;&#x27;, na šta mu je oštećena odgovorila da nije u Bijelom
                    Polju, nakon čega je lupao i zvonio na spoljašna vrata stana, vlasništvo P.M.a, brata oštećene u kojem
                    oštećena stanuje, da bi joj zatim ponovo sa svog broja telefona na njen broj telefona uputio poruku sa
                    riječima prijetnje &#x27;&#x27;mrtva si kurvo&#x27;&#x27;, a onda se vozilom uputio ka gradu, kada je u Ulici G.Ž.a&#x27;&#x27;, oko 23,25 h
                    zaustavljen i kontrolisan od strane OPS Uprave Policije – CB Bijelo Polje, F.N. i J.V.a, pred kojima je na zapisnik
                    o izvršenoj kontroli učesnika u saobraćaju i vozila napisao da je &#x27;&#x27;došao da ubije ženu, B.S. , pri čemu je bio
                    sposoban da shvati značaj svoga djela i upravlja svojim postupcima i bio svjestan zabranjenosti svoga djela i
                    htio njegovo izvršenje,<br><br> - čime je izvršio krivično djelo nasilje u porodici ili u porodičnoj zajednici iz <a href="krivicni.html#art_220_para_1" target="_blank">čl. 220 st. 1 Krivičnog zakonika</a>  ,<br><br> za koje mu sud primjenom citiranog zakonskog propisa te <a href="krivicni.html#art_2" target="_blank">čl: 2,</a>  <a href="krivicni.html#art_4" target="_blank">4,</a>  <a href="krivicni.html#art_5" target="_blank">5,</a>  <a href="krivicni.html#art_13" target="_blank">13,</a>  <a href="krivicni.html#art_15" target="_blank">15,</a>  <a href="krivicni.html#art_32" target="_blank">32,</a>  <a href="krivicni.html#art_36" target="_blank">36,</a>  <a href="krivicni.html#art_42" target="_blank">42,</a>  <a href="krivicni.html#art_51" target="_blank">51,</a>  <a href="krivicni.html#art_52" target="_blank">52,</a>  <a href="krivicni.html#art_53" target="_blank">53</a>  i <a href="krivicni.html#art_54" target="_blank">54, Krivičnog Zakonika,</a>  i <a href="/zkp#art_226" target="_blank">čl: 226,</a>  <a href="/zkp#art_229" target="_blank">229</a>  i <a href="/zkp#art_374" target="_blank">374 Zakonika o Krivičnom postupku,</a> <br><br> i z r i č e<p class='centered'>USLOVNU OSUDU</p><br><br> Kojom mu utvrdjuje kaznu zatvora od 30 (trideset) dana i istovremeno odredjuje da se ista neće izvršiti
                    ukoliko okrivljeni u roku od 1 (jedne) godine ne učini novo krivično djelo. U slučaju opoziva uslovne osude,
                    okrivljenom se u utvrđenu kaznu zatvora kao izdržano uračunava vrijeme provedeno na zadržavanju od
                    05.06.2016 godine do 08. 06. 2016 godine.<br><br> Okrivljeni se obavezuje da na ime paušala plati iznos od 30,00 €, kao i da na ime drugih troškova postupka
                    plati iznos od 82,00 €, kao i troškove branioca po službenoj dužnosti o kojim troškovima će sud odlučiti
                    posebnim rješenjem, koje iznose će uplatitil na žiro račun br. 832 -151 -35 Depozit novčanih kazni troškova
                    postupka i paušala CG u roku od 15 dana od dana pravosnažnosti presude, s tim što će dokaz o izvršenoj
                    uplati dostaviti krivičnoj pisarnici ovog suda.<br><br> Imovinsko pravnog zahtjeva nije bilo.<p class='centered'>O b r a z l o ž e nj e</p><br><br> Optužnim predlogom ODT-a iz B. Polja <a href="/cg/kt/2016-06-07/150_16" target="_blank">Kt. br. 150/16 od 07. 06. 2016 godine</a>  , optužen je B.D. iz P., zbog krivičnog djela nasilje u porodici ili u porodičnoj zajednici iz <a href="krivicni.html#art_220_para_1" target="_blank">čl. 220 st. 1 Krivičnog zakonika.</a> <br><br> Glavni pretres je održan i zaključen dana 05. 07. 2016 godine u prisustvu državne tužiteljke ODT-a u Bijelom Polju Kljajević Katarine , okrivljenog B.D.a i oštećene B.S. .<br><br> U završnoj riječi državna tužiteljka ODT-a je istakla da cijeneći dokaze izvedene na pretresu smatra da je
                    činjenično stanje iz dispozitiva optužnog predloga u potpunosti dokazano i samim tim utvrdjeno da je 
                    okrivljeni izvršio krivično djelo koje mu je optužbom stavljeno na teret. Predložila je da sud okrivljenog oglasi
                    krivim i osudi na kaznu po zakonu.<br><br> U završnoj riječi oštećena B.S.a , nije postavila imovinsko pravni zahtjev, nije se pridružila krivičnom gonjenju 
                    već je tražila blaže kažnjavanje.<br><br> Okrivljeni B.D. u odbrani datoj u toku istražnog postupka je istakao: da je on fudbalski trener pa je dana 04.
                    06. 2016 godine, imao utakmicu posle koje se našao sa društvom oko 14 časova. Sa društvom je boravio do 
                    19,30 h popio je više piva pa je bio u alkoholisanom stanju. Odlučio je da pođe svojim vozilom za Bijelo Polje 
                    i da se nađe sa bivšom suprugom B.S.om sa kojom se razveo prije dvije godine, s tim što su u braku bili 23
                    godine. U braku su im se rodili ćerka V.a stara 22 godine, i sin P. star 17 godina.Nije se sudski razveo i nakon 
                    prestanka braka djeca su ostala da žive sa njim s tim što se ćerka u međuvremenu udala. Htio je sa S. da se 
                    pomiri pa je najvjerovatnije iz tog razloga došao u Bijelo Polje gdje je stigao oko 23,00 h i pošao u stan bivšeg 
                    šure P.M.a. Pozvonio je na vrata niko se nije javljao, pa se potom vratio do vozila i krenuo za Podgoricu. U
                    vožnji je kontrolisan od strane Policije kada mu je preko dregera utvrđeno da ima alkohola, potom je 
                    priveden u prostorije policije gdje je dao izjavu. Šta je kazao u toj izjavi ne sjeća se, tokom noći je bio zadržan
                    u prostorijama policije, u jutarnjim časovima policajci su mu saopštili da je prilikom davanja izjave kazao &#x27;&#x27;da
                    je došao u Bijelo Polje, da ubije suprugu B.S. . Bilo ga je stid jer nije mogao da povjeruje da je tako nešto 
                    mogao da kaže. Inače sa suprugom S. nakon rastanka ima korektan odnos i kad ona dođe u Podgoricu da
                    obiđe sina zajedno izađu na piće. Nakon rastanka nijesu imali nikakvih nesuglasica već su bili u izuzetno 
                    dobrim odnosima. Na glavnom pretresu ostajući pri ovoj odbrani dodao je da se ne može izjasniti da li je 
                    oštećenoj upućivao navedene riječi, sramota ga je što je u sudnici i što je sa ženom došao na sud iz razloga 
                    što su u braku bili 23 godine. Posle kritičnog događaja sa suprugom je u korektnim odnosima.<br><br> U završnoj riječi okrivljeni B.D. je istakao je da se sigurno ponašao na način kako je to opisano u optuženju, 
                    mada se zbog pijanstva ne sjeća svih detalja, žao mu je i kaje se i misli da mu se ovo neće ponoviti. Tražio je 
                    da ga sud što blaže kazni.<br><br> Radi utvrdjivanja odlučnih činjenica i donošenja pravilne i zakonite odluke sud je na glavnom pretresu izveo
                    dokaze: saslušao u svojstvu svjedoka oštećenu B.S.u ; i svjedoke P.M.a i F.N.; pročitao zapisnik o izvršenoj 
                    kontroli prisustva alkohola u organizmu UP CB Bijelo Polje 499 49 od 04. 06. 2016 godine; nalaz i mišljenje 
                    vještaka medicinske struke psihijatra dr K.G. od 07.06. 2016 godine; izvršio uvid u izvod registra kaznene
                    evidencije Ministarstva pravde izdat od strane Osnovnog suda u Bijelom Polju <a href="/cg/ke/2016-06-08/198_16" target="_blank">KE broj 198/2016 od 08. 06.2016 godine.</a>  Predloga za izvođenje drugih dokaza nije bilo.<br><br> Cijeneći odbranu okrivljenog, i dokaze pojedinačno i u medjusobnoj vezi, a na osnovu <a href="/zkp#art_370" target="_blank">čl. 370 Zakonika o krivičnom postupku</a>  , sud je utvrdio činjenično stanje, i na osnovu istog zaključio da je okrivljeni izvršio 
                    krivično djelo stavljeno mu na teret za koje je kriv.<br><br> Okrivljeni se u postupku izviđaja i na glavnom pretresu branio da se zbog alkoholisanog stanja u kom se 
                    nalazio kritične prilike ne sjeća svog ponašanja i da se ne može izjasniti da li je oštećenoj upućivao navedene 
                    riječi da bi u završnoj riječi istakao da se sigurno ponašao na način kako je napisano u optuženju mada se 
                    zbog pijanstva ne sjeća svih detalja, koje priznanje okrivljenog u završnoj riječi je sud cijenio kao jasno, 
                    potpuno i neprotivrječno priznanje djela i krivice za isto, potvrđeno svim izvedenim dokazima u toku 
                    postupka.<br><br> Naime iz iskaza oštećene B.S. saslušane u toku istražnog postupka proizilazi da je sa okrivljenim bila 23 
                    godine u braku u kom su dobili dvoje djece starosti 22 i 17 godina. Zadnje dvije godine ne živi sa okrivljenim, 
                    ona živi u Bijelom Polju, tu je i zaposlena, okrivljeni je sa sinom u P., dok im je ćerka udata. Često je boravila u 
                    P. i posjećala sina P. koji živi sa okrivljenim. Dana 04.06.2016 godine, bila je u Srbiji na pola godine ujaku, kada
                    je oko 22,34 h primila poruku sa telefona okrivljenog &#x27;&#x27;izađi ispred stana sam&#x27;&#x27;, odgovorila mu je da nije u 
                    Bijelom Polju i da je u Srbiji u romingu, nakon toga u 23,55 h, od okrivljenog je primila novu poruku &#x27;&#x27;mrtva si
                    kurvo&#x27;&#x27;. Kad je dobila ovu poruku iznenadila se, nije znala kako da reaguje već je poruku proslijedila bratu 
                    P.M. u, koji živi u Bijelom Polju koji joj je napisao poruku da ništa ne odgovara. Nakon ovoga pozvala je snaha i 
                    kazala joj da je ispred njenog stana dolazio okrivljeni, zvonio dva puta, da mu nijesu otvorili pa je otišao. 
                    Takođe je obavijestila da je priveden od strane policije po prijavi njenog brata M.a koji je obavijestio policiju 
                    da je okrivljeni dolazio ispred stana, zvonio i da su se djeca prepala. Kad se vratila iz Srbije, brat joj je ispričao 
                    zbog čega je pozivan u policiju da da izjavu i da su se njegova djeca prepala i to da je okrivljeni došao ispred 
                    njihovog stana. Nijesu joj poznati razlozi ovakvog ponašanja okrivljenog jer su ona i okrivljeni nakon rastanka 
                    bili u korektnim odnosima, često je dolazila u Podgoricu i obilazila sina i ćerku, bivali su zajedno sa 
                    okrivljenim a takođe se zajedno sa okrivljenim stara o P. i njegovom školovanju. Nekoliko dana prije ovog 
                    događaja P. je trebao da pođe na ekskurziju pa je iz tog razloga bila u Podgoricu i razgovarala sa okrivljenim o 
                    sinovoj ekskurziji. Na glavnom pretresu u potpunosti je ostala pri ovom iskazu i dodala da je njen bivši suprug 
                    čovjek kojeg bi svako poželio, međutim kad isti popije druga je osoba i ima prekide filma i dok su bili u braku 
                    on se možda tri puta napio. Iskaz ove svjedokinje, sud je u potpunosti prihvatio, kao jasan, logičan i uvjerljiv, 
                    nesračunat na otežavanje ili pak olakšavanje krivično pravnog položaja okrivljenog, potvrđen navodima iz
                    odbrane okrivljenog i iz iskaza svjedoka P.M.a, te sadržinom pisanih dokaza.<br><br> Iz iskaza svjedoka P.M.a datog u toku istražnog postupka proizilazi da je on zaposlen u ZIKS-u Bijelo Polje u
                    kom gradu posjeduje stan u ulici N.M.a gdje živi sa porodicom. Sa njim u istom stanu živi njegova sestra B.S.a koja je 23 godine bila u braku sa B.D.om u kom braku su im se rodili sin P. od 17 godina i ćerka V.a od 23 godine. Zadnje dvije godine S.a i D. ne žive zajedno s tim što S.a živi u Bijelom Polju kod njega a povremeno odlazi u Podgoricu kod D.a koji živi sa P.. D. često ne pije alkohol ali kad je u alkoholisanom stanju zna da bude agresivan. Dana 04.06.2016 godine, S.a je bila u Srbiji na polugodišnjici ujaku, on je bio na poslu i 
                    negdje oko 23,10 h preko telefona supruga S.a mu je saopštila da je D. dolazio do njihovog stana, zvonio i 
                    kucao. Supruzi je kazao da mu ne otvaraju vrata. Takođe mu je i sestra S.a poslala poruku da je D. ispred njihovog stana u Bijelom Polju i da je tražio od nje da izađe kako bi se vidjeli. Pozvao je policiju i prijavio D.a da je dolazio ispred njegovog stana, zvonio i lupao. Sestra ga je takođe obavijestila da joj je D. poslao poruku sadržine &#x27;&#x27;mrtva si kurvo&#x27;&#x27;. Sledećeg dana u policiji je dao izjavu u vezi ovog događaja. Na glavnom pretresu u potpunosti je ostao pri ovom iskazu.<br><br> Iskaz ovog svjedoka, sud je u potpunosti prihvatio, kao jasan, logičan i uvjerljiv, nesračunat na otežavanje ili 
                    pak olakšavanje krivično pravnog položaja okrivljenog, potvrđen navodima iz odbrane okrivljenog i iz iskaza 
                    svjedoka B.S. , te sadržinom pisanih dokaza.<br><br> Iz iskaza svjedoka F.N. datog u toku istražnog postupka proizilazi da je on zaposlen u policiji na poslovima
                    kontrole saobraćaja. Kritičnog dana bio je u smjeni od 18,00 h do 02,00 h kada su on i kolega J. pozvani od
                    dežurne službe da dođu u ulicu G.Ž. na kružnom toku i da alkotestiraju jedno lice koje je zaustavila patrola. Na 
                    licu mjesta su zatekli B.D.a kojeg su u 23,05 h alkotestirali i utvrdili da ima 1,12 g/kg alkohola u organizmu. 
                    Nakon ovoga su sačinili zapisnik o alkotestiranju koji je potpisao B.a i kojem su saopštili da ga zbog te
                    količine alkohola moraju isključiti iz saobraćaja i zadržati u prostoriji za zadržavanje. Nakon ovoga su pošli u
                    dežurnu službu gdje je sačinio zapisnik o kontroli, potom isti pročitao okrivljenom i pitao ga da li ima
                    primjedbi, isti je ćutao pa je on stavio da nema primjedbi, a nakon što je počeo da popunja zabilješku o
                    lišenju slobode na zapisniku u rubrici primjedbe okrivljeni je nešto upisao. Kada je to pročitao utvrdio je da je
                    okrivljeni tu stavio konstataciju &#x27;&#x27; došao je da ubije ženu S.u B. . Okrivljenom je ovo pročitao i pitao ga &#x27;&#x27;ko mu je B.S.a &#x27;&#x27;, isti je jedno vrijeme ćutao i na kraju mu kazao da mu je to supruga. Okrivljeni dalje nije htio da
                    komunicira sa njim. Na glavnom pretresu u potpunosti je ostao pri ovom iskazu. Iskaz ove svjedokinje, sud je
                    u potpunosti prihvatio, kao jasan, logičan i uvjerljiv, nesračunat na otežavanje ili pak olakšavanje krivično
                    pravnog položaja okrivljenog, potvrđen navodima iz odbrane okrivljenog i iz iskaza svjedoka P.M.a i B.S. , te sadržinom pisanih dokaza.<br><br> Iz nalaza i mišljenja vještaka medicinske struke dr K.G. proizilazi da je zadatak vještaka bio da se na osnovu
                    podataka iz spisa izjasni o stepenu alkoholisanosti okrivljenog B.D.a u vrijeme kritičnog događaja kao ipretrpljenog straha kod B.S. i porodice P.M.a, pa je vještak na osnovu tih podataka iz spisa mišljenja da se u
                    vrijeme kritičnog događaja od 22,34 h do 23,25 h B.D. nalazio u pripitom stanju sa stepenom alkoholisanostiod 1,12 promila. U tom stanju se kod ljudi oslobađa skrivena agresivnost koja je u trijeznom stanju 
                    vaspitanjima i moralnim obzirima kontrolisana. U tom stanju osobe se vode nagonskim potrebama slabije 
                    procjenjuju sopstvene interese, slabije mare za okolinu i posledice sopstvenog ponašanja. U stanju lakog 
                    stepena alkoholisanosti-pripitom stanju apsolutno je nebezbjedno upravljanje motornim vozilom zbog 
                    poremećaja čula vida (suženja vidnog polja slabije procjene dimenzija predmeta u pokretu i slabije 
                    adaptacije vožnje u mraku) kao i sluha te oštećenja fine motorne koordinacije pokreta izazvane dejstvom 
                    alkohola na senzomotorni sistem. Strah B.S. se odnosio na zabrinutost za članove porodice svog brata pošto
                    je ona u odnosu na osumnjičenog bila na bezbjednoj udaljenosti, taj strah je trajao od vremena kada je 
                    primila poruku da se okrivljeni nalazi ispred stana do momenta kada je snaha obavijestila da je otišao. Taj 
                    strah je bio srednje jakog intenziteta. Njena psihička ravnoteža bila je poremećena u srednje jakom stepenu. 
                    Brat, snaha i djeca B.S. trpjeli su strah srednje jakog intenziteta od momenta kada je D. lupao na vrata dok nije otišao. Njihova psihička ravnoteža za to vrijeme bila je poremećena u srednje jakom stepenu. Nalaz i 
                    mišljenje ovog vještaka, sud je u potpunosti prihvatio kao realan i objektivan, dat po osnovu činjenica 
                    sadržanih u zapisniku o alkotestiranju, kao objektivnog pokazatelja alkoholisanosti okrivljenog po pravilima 
                    struke i nauke.<br><br> Iz izvedenih dokaza te navoda iz odbrane okrivljenog, sud je utvrdio činjenično stanje da je okrivljeni dana 
                    04. 06. 2016 godine, u Bijelom Polju, u U.N.M.primjenom grubog nasilja narušio duševni integritet člana svoje 
                    porodice, oštećene, bivše supruge B.S. na način što je nakon što se u alkoholisanom stanju dovezao iz P. u 
                    Bijelo Polje, i sa svog broja telefona 067/842-335 na broj telefona 067/217-326 koji koristi oštećena uputio
                    poruku sadržine &#x27;&#x27;izađi ispred stana sam&#x27;&#x27;, na šta mu je oštećena odgovorila da nije u Bijelom Polju, nakon 
                    čega je lupao i zvonio na spoljašna vrata stana, vlasništvo P.M.a, brata oštećene u kojem oštećena stanuje, da
                    bi joj zatim ponovo sa svog broja telefona na njen broj telefona uputio poruku sa riječima prijetnje &#x27;&#x27;mrtva si 
                    kurvo&#x27;&#x27;, a onda se vozilom uputio ka gradu, kada je u Ulici G.Ž.a&#x27;&#x27;, oko 23,25 h zaustavljen i kontrolisan od 
                    strane OPS Uprave Policije – CB Bijelo Polje, F.N. i J.V.a, pred kojima je na zapisnik o izvršenoj kontroli
                    učesnika u saobraćaju i vozila napisao da je &#x27;&#x27;došao da ubije ženu, B.S. , pri čemu je bio sposoban da shvati 
                    značaj svoga djela i upravlja svojim postupcima i bio svjestan zabranjenosti svoga djela i htio njegovo 
                    izvršenje.<br><br> Postupajući na opisani način okrivljeni je ovakvim svojim ponašanjem ostvario obilježja krivičnog djela
                    nasilje u porodici ili u porodičnoj zajednici iz <a href="krivicni.html#art_220_para_1" target="_blank">čl. 220 st.1 Krivičnog zakonika</a>  , pri čemu je okrivljeni bio svjestan
                    da vrši grubo nasilje prema članu svoje porodice bivšoj supruzi i da će preduzetim radnjama narušiti njen 
                    duševni integritet, pa je krivično djelo izvršio s umišljajem i za isto je kriv.<br><br> U Krivičnom zakoniku (krivično djelo nasilje u porodici ili porodičnoj zajednici iz <a href="krivicni.html#art_220_para_1" target="_blank">čl. 220 st.1.</a>  je definisano: &#x27;&#x27;ko primjenom grubog nasilja naruši tjelesni i duševni integritet članova svoje porodice ili članova svoje porodice 
                    kazniće se novčanom kaznom ili zatvorom do jedne godine&#x27;&#x27;. Dakle da bi postojalo krivično djelo nasilje u
                    porodici ili porodičnoj zajednici iz <a href="krivicni.html#art_220_para_1" target="_blank">čl. 220 st.1.</a>  mora postojati narušavanje tjelesnog ili duševnog integriteta, a 
                    nije dovoljno samo ugrožavanje tog integriteta. Kada je narušen tjelesni i duševni integritet, nečijim nasiljem 
                    u porodici u tom slučaju bi se radilo o krivičnom djelu. Iz čega proizilazi da svako nasilje kada ne dodje do 
                    narušavanja tjelesnog i duševnog integriteta ne predstavlja ovo krivično djelo.I da se za postojanje ovog 
                    krivičnog djela traži radnja grubog nasilja kojom se narušava tjelesni ili duševni integritet članova svoje 
                    porodice ili porodične zajednice. Dakle ne traži se ugrožavanje tjelesnog ili duševnog integriteta, već da je taj 
                    integritet narušen.<br><br> Krivično djelo nasilje u porodici ili u porodičnoj zajednici iz <a href="krivicni.html#art_220_para_1" target="_blank">čl. 220 st.1. Krivičnog zakonika</a>  postoji u težim slučajevima narušavanja tjelesnog ili duševnog integriteta kao posledice nečijeg nasilja u porodici ili u 
                    porodičnoj zajednici. Za ovo krivično djelo je potrebna radnje grubog nasilja kojom se narušava tjelesni ili 
                    duševni integritet člana svoje porodice ili porodične zajednice.<br><br> Radi utvrđivanja stepena narušenosti duševnog intigriteta kod oštećene, kritičnog događaja angažovan je
                    vještak medicinske struke psihijatra dr K.G. , koja se u svom nalazu i mišljenju decidno i određeno izjasnila da
                    je oštećenoj kritičnog događaja duševni integritet bio narušen zbog ponašanja okrivljenog.<br><br> Odlučujući u pogledu vrste i visine krivične sankcije, a cijeneći sve okolnosti iz <a href="krivicni.html#art_42" target="_blank">čl. 42 Krivičnog zakonika</a>  , sudje kod okrivljenog kao olakšavajuće okolnosti našao da se radi o neosuđivanom licu, ocu dvoje djece od kojih 
                    jedno maloljetno, u obavezi izdržavanja istog, koji se u toku pretresa korektno držao, pokazujući po ocjeni 
                    suda iskreno kajanje, kome se oštećena nije pridružila krivičnom gonjenju, već je tražila blaže kažnjavanje, pa 
                    imajući u vidu da otežavajućih okolnosti nije bilo, sud je stanovišta da su ispunjeni uslovi za izricanje uslovne 
                    osude kojom je okrivljenom utvrdio kaznu zatvora od 30 trideset) dana sa odgovarajućim rokom 
                    provjeravanja od 1 (jedne) godine, smatrajući da će se uslovnom osudom dovoljno uticati na okrivljenog da u
                    buduće ne vrši krivična djela i da će se prema njemu postići svrha izricanja uslovne osude iz <a href="krivicni.html#art_52_para_2" target="_blank">čl. 52. st.2. KZ</a>  , u pogledu specijalne prevencije, kao i da će izrečena uslovna osuda dovoljno uticati na ostale potencijalne 
                    izvršioce da ne vrše krivična djela i da će se na ovaj način ostvariti ciljevi generalne prevencije, istovremeno je 
                    okrivljenom ukazano na značaj uslovne osude i mogućnost njenog opoziva. U smislu <a href="krivicni.html#art_51" target="_blank">čl. 51. KZ-a</a>  , u slučaju opoziva uslovne osude, okrivljenom se u izrečenu zatvorsku kaznu kao izdržano ima uračunati vrijeme 
                    provedeno na zadržavanje od 05.06.2016 godine do 08. 06. 2016 godine.<br><br> U smislu <a href="/zkp#art_226" target="_blank">čl. 226 Zakonika o krivičnom postupku</a>  , odlučeno je u pogledu paušala u iznosu od 30,00€ , pri 
                    čemu je sud cijenio složenost i trajanje krivičnog postupka kao i imovinske prilike okrivljenog.<br><br> Shodno <a href="/zkp#art_229" target="_blank">čl. 229 ZKP-a</a>  , sud je okrivljenog obavezao da plati troškove postupka u iznosu od 82,00 €, koji
                    troškovi se odnose na troškove vještačenja po vještaku medicinske struke psihijatru dr. K.G. kao i da plati troškove odbrane za branioca po službenoj dužnosti A.Đ.R.o kojim troškovima će sud odlučiti posebnim 
                    rješenjem.<br><br> Imovinsko pravnog zahtjeva nije bilo.<br><br> Sa iznijetih razloga shodno <a href="/zkp#art_374" target="_blank">čl. 374 Zakonika o krivičnom postupku</a>  , odlučeno je kao u izreci presude.<br><br><p class='centered'>OSNOVNI SUD U BIJELOM POLJU</p><p class='centered'>Dana, 05. 07. 2016 godine</p><br><br> ZAPISNIČAR, S U D I J A, Koviljke Lješnjak Dragan Mrdak
    </body>
    </html>
    