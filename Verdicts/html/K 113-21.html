
    <!DOCTYPE html>
    <html lang='en'>
    <head>
        <meta charset='UTF-8'>
        <meta name='viewport' content='width=device-width, initial-scale=1.0'>
        <title>                      
                        K 113/2021
                    </title>
        <style>
            body { font-family: Arial, sans-serif; line-height: 1.6; margin: 20px; }
            h1, h4 { text-align: center; margin: 0; }
            h4 { color: gray; }
            h2 { color: navy; text-align: left; margin-top: 20px; }
            p { text-align: justify; }
            .centered { text-align: center; }
        </style>
    </head>
    <body>
        <h4>
                        Osnovni Sud u Bijelom Polju 
                    </h4>
        <h1>                      
                        K 113/2021
                    </h1>
        <h4>19. April 2022</h4>
        <br><br>
    <p class='centered'>U IME CRNE GORE</p> OSNOVNI SUD U B.P. , sudija Bojana Radović , uz učešće samostalnog referenta-zapisničara Koviljke Lješnjak ,
                    u krivičnom predmetu protiv okrivljenog D.M. iz B.P., postupajući po optužnom predlogu Osnovnog državnog tužilaštva u B.P. <a href="dodati presudu" target="_blank">KT.br.204/21</a>  od 06.08.2021. godine, kojim je okrivljeni optužen za krivično djelo nasilje u
                    porodici ili u porodičnoj zajednici iz <a href="dodati zakon" target="_blank">čl.220 st. 1 Krivičnog zakonika C.G.</a>  , nakon održanog glavnog i javnog
                    pretresa u prisustvu savjetnika u Osnovnom državnom tužilaštvu A. H., okrivljenog D.M. i branioca okrivljenog, advokata J.B. , dana 19.04.2022. godine, donio je i javno objavio<p class='centered'>P R E S U D U</p><br><br> Okrivljeni D.M. , JMBG ........., od oca M. i majke M., rođene F., rođen .......... godine u B.P., sa prebivalištem u
                    naselju P., o.B. P., državljanin C.G., oženjen, otac troje djece, pismen, sa završenih četiri razreda osnovne
                    škole, nezaposlen, lošeg imovnog stanja, osuđivan<p class='centered'>K r i v j e</p><br><br> Zato što je:<br><br> Dana 23.06.2021. godine, u porodičnoj kući u naselju P., o. B.P., sposoban da shvati značaj svog djela i da
                    upravlja svojim postupcima i svjestan svog djela, čije je izvršenje htio, znajući da je isto zabranjeno,
                    primjenom grubog nasilja narušio tjelesni i duševni integritet člana svoje porodice, vanbračne supruge
                    oštećene V.Z. , na način što je oborio na krevet, počupao za kosu i otvorenim šakama izudarao u predjelu
                    glave i tijela, kojom prilikom joj je nanio lake tjelesne povrede u vidu otoka u kosmatom dijelu glave, otoka 
                    kapaka oba oka, otoka u lijevom jagodičnom predjelu i više krvnih podliva u predjelu zadnje strane obje
                    butine i nagnječenje vrata i grudnog koša,<br><br> -čime je izvršio krivično djelo nasilje u porodici ili u porodičnoj zajednici iz <a href="dodati zakon" target="_blank">čl. 220 st.1 Krivičnog zakonika C.G.</a>  ,<br><br> -pa ga sud, primjenom citiranog zakonskog propisa, te <a href="dodati zakon" target="_blank">čl: 2,</a>  <a href="dodati zakon" target="_blank">4,</a>  <a href="dodati zakon" target="_blank">5,</a>  <a href="dodati zakon" target="_blank">13,</a>  <a href="dodati zakon" target="_blank">15,</a>  <a href="dodati zakon" target="_blank">32,</a>  <a href="dodati zakon" target="_blank">36,</a>  <a href="dodati zakon" target="_blank">42,</a>  <a href="dodati zakon" target="_blank">43,</a>  <a href="dodati zakon" target="_blank">51,</a>  i <a href="dodati zakon" target="_blank">54, Krivičnog Zakonika,</a>  i <a href="dodati zakon" target="_blank">čl: 226,</a>  <a href="dodati zakon" target="_blank">229</a>  i <a href="dodati zakon" target="_blank">374 Zakonika o krivičnom postupku C.G.,</a> <p class='centered'>O S U Đ U J E</p><br><br> Na kaznu zatvora u trajanju od deset mjeseci, u koju kaznu mu se kao izdržano uračunava vrijeme provedeno
                    u pritvoru počev od od 06.08.2021. godine do 03.09.2021. godine.<br><br> Okrivljeni se obavezuje da ovom sudu plati na ime paušala iznos od 30,00 eura, kao i da plati iznos od 187,00
                    € na ime ostalih troškova postupka, koje iznose će uplatiti na žiro račun Budžeta CG br. 832 - 151 - 35, u roku
                    od 15 dana, od dana pravnosnažnosti presude, pod prijetnjom prinudnog izvršenja, s tim što je dokaz o
                    izvršenoj uplati dužan dostaviti krivičnoj pisarnici ovog suda.<br><br> Okrivljeni se obavezuje i da plati troškove krivičnog postupka nastale angažovanjem branioca po službenoj
                    dužnosti, o čijoj visini će biti odlučeno posebnim rješenjem.<p class='centered'>O b r a z l o ž e nj e</p><br><br> Optužnim predlogom Osnovnog državnog tužilaštva u B.P. <a href="dodati presudu" target="_blank">KT.br. 204/21</a>  od 06.08.2021. godine, optužen je D.M. zbog krivičnog djela nasilje u porodici ili u porodičnoj zajednici iz <a href="dodati zakon" target="_blank">čl. 220 st. 1 Krivičnog zakonika C.G.</a>  , na način opisan u izreci presude.<br><br> Glavni pretres je održan i zaključen dana 19.04.2022. godine u prisustvu savjetnika u 
                    Osnovnom državnom tužilaštvu A.H. , okrivljenog D.M. i branioca okrivljenog, advokata J. B. , po zamjeničkom punomoćju advokata F. F. .<br><br> U završnoj riječi savjetnik u ODT A.H. ostao je u svemu pri optužnom predlogu protiv okrivljenog, s obzirom
                    da iz odbrane okrivljenog koja je data na glavnom pretresu održanom dana 01.09.2021. godine, te
                    medicinske dokumentacije, kao i nalaza i mišljenja vještaka sudske medicine proizilazi da je okrivljeni izvršio
                    krivično djelo na način kako mu je preciziranim optužnim predlogom stavljeno na teret, pa je predložio da
                    sud okrivljenog oglasi krivim i da ga osudi na kaznu zatvora u trajanju od šest mjeseci.<br><br> Okrivljeni D.M. je tokom istražnog postupka je odbio da iznese svoju odbranu.<br><br> Na glavnom pretresu je okrivljeni je istakao da u potpunosti priznaje izvršenje krivičnog djela koje mu je
                    stavljeno na teret. Naveo je da su tog dana i on i supruga bili nervozni i došlo je do konflikta. Posvađali su se i
                    ona je pokušala da se otruje, uzela je neke tablete, a on je pokušao da ih uzme i možda je, u stvari sigurno da
                    je bio grub, otimao joj je tablete i obalio je na krevet. Moguće je da je i udarao šakom i počupao za kosu. Ne
                    sjeća se kako je i gdje tačno udarao, ali zna sigurno da je nije udarao nikakvim predmetom. Sve to se
                    dešavalo u njihovoj porodičnoj kući i tom prilikom nije više niko bio prisutan. Izrazio je duboko kajanje i
                    izvinjenje oštećenoj i čitavoj porodici, uz žaljenje što oštećena više nije u njihovoj porodičnoj kući, želi da sve
                    izglade i da ponovo vodi računa i brigu o porodici, kao i do sada. Obećao je da se više nikada ovo neće
                    dogoditi i da će je ubuduće poštovati.<br><br> Branilac okrivljenog, advokat J. B. je u završnoj riječi predložio sudu da prilikom odlučivanja ima u vidu da je
                    okrivljeni priznao izvršenje krivičnog djela, da je u međuvremenu došlo do izmirenja okrivljenog i njegove
                    supruge – oštećene V.Z. , da se iskreno kaje i da isto djelo neće ponoviti. Molio je sud da mu izrekne što blažu kaznu.<br><br> U završnoj riječi okrivljeni D.M. izjavio je da u cjelosti prihvata završnu riječ svoga branioca, posebno
                    naglašavajući da se nakon kritičnog događaja izmirio sa suprugom, žive zajedno i nakon događaja daje novac
                    i izdržava porodicu. Istakao je da se isto više nikada neće desiti, jer je oštećena osoba koju najviše voli na
                    svijetu i ubuduće od njega samo može imati poštovanje i pažnju, jer da mu nije stalo do nje ne bi je ni
                    sprečavao da popije tablete. Nakon kritičnog događaja liječio se bolnički, jer je i sam pokušao da se otruje
                    tabletama, a brat ga je pronašao u nesvjesnom stanju , pa ga je Hitna pomoć odvela u bolnicu.<br><br> Radi utvrdjivanja odlučnih činjenica i donošenja pravilne i zakonite odluke, sud je na glavnom pretresu
                    saslušao svjedoka-oštećenu V.Z. , svjedoke I. P. i . P., izvršio uvid u medicinsku dokumentaciju na ime
                    oštećene Z.V , pročitao nalaz i mišljenje vještaka psihijatra dr M.V od 19.04.2022. godine i nalaz i mišljenje
                    vještaka N. R. od 06. 07. 2021. Godine izvršio uvid u Uvjerenje Ministarstva pravde, ljudskih i manjinskih prava,
                    broj 05/2-041-12271/21 od 23.09.2021. godine na ime okrivljenog D.M. .<br><br> Oštećena V.Z. , kao i svjedoci I. P. i M.P. nijesu svjedočili na glavnom pretresu, jer su iskoristili zakonsko pravo iz <a href="dodati zakon" target="_blank">čl. 109 Zakonika o krivičnom postupku</a>  da ne svjedoče, s obzirom na srodstvo sa okrivljenim. Iskazi koje su
                    svjedoci Z.V. i I.P. dali pred tužiocem nisu se mogli koristiti kao dokaz, pa je donijeto rješenje o izdvajanju
                    zapisnika <a href="dodati presudu" target="_blank">K.br. 113/21</a>  od 01. 09. 2021. godine, koji su sadržali te iskaze, a razlozi o tome dati su detaljno u
                    pomenutom rješenju.<br><br> Nakon ocjene izvedenih dokaza, kako pojedinačno tako i u međusobnoj povezanosti, a shodno <a href="dodati zakon" target="_blank">čl.370 Zakonika o krivičnom postupku</a>  , sud je zaključio da je okrivljeni izvršio krivično djelo nasilje u porodici ili u
                    porodičnoj zajednici iz <a href="dodati zakon" target="_blank">čl. 220 st. 1 Krivičnog zakonika C.G.</a>  , te da je za isto kriv.<br><br> Imajući u vidu navode iz odbrane okrivljenog, uz ocjenu nalaza i mišljenja dr N. R. , sud je utvrdio da je okrivljeni preduzeo radnje, koje su mu optužbom stavljene na teret. Naime, okrivljeni je priznao da je bio
                    grub, da je oborio oštećenu na krevet, te da je moguće da je i udarao šakom i počupao za kosu.<br><br> Na osnovu nalaza i mišljenja vještaka dr N.R. sud je utvrdio da je oštećena zadobila lake tjelesne povrede u
                    vidu otoka u kosmatom dijelu glave, otoka kapaka oba oka, otoka u lijevom jagodičnom predjelu i više krvnih
                    podliva u predjelu zadnje strane obje butine i nagnječenje vrata i grudnog koša.Dalje se iz istog nalaza i
                    mišljenja utvrđuje da su povrede mogle nastati na način kako je okrivljenom stavljeno na teret.<br><br> Nalaz vještaka dr N.R. je sud prihvatio u potpunosti, cijeneći da je isti dat objektivno, nije bilo okolnosti koje
                    ga dovode u sumnju, a za dato mišljenje vještak je iznio detaljna i dovoljna objašnjenja.<br><br> Na isti način je ocijenjen i nalaz i mišljenje vještaka dr M.V. , koja je angažovana radi provjere uračunljivosti okrivljenog. Iz ovog nalaza i mišljenja je sud utvrdio da kod okrivljenog D.M. nijesu zapaženi znaci akutnog,
                    niti hroničnog duševnog oboljenja, kao ni znaci zaostalog duševnog razvoja. Kod njega je evidentiran
                    poremećaj ličnosti, specifičan način funkcionisanja ličnosti koji se odlikuje sklonošću ka zloupotrebi alkohola
                    i agresivnom ponašanju u frustrirajućim situacijama. Ne zapažaju se simptomi psihotičnog procesa, niti
                    postoje pokazatelji da je ranije imao jasne psihotične produkcije, te je test realnosti kod D.M. i aktuelno očuvan. U kritično vrijeme, ponašanje D.M. nije bilo pod uticajem alkohola, psihotičnih produkcija, njegova
                    inteligencija je očuvan, niti su lijekovi koje je pio mogli da utiču na njegovo ponašanje, pa je isti bio sposoban
                    da shvati značaj svog djela i da predvidi posljedice svog postupanja, ali nije mario za njih. Njegova
                    sposobnost upravljanja sopstvenim postupcima, u smislu kontrole sopstvenog ponašanja, s obzirom na
                    dijagnostifikovan poremećaj ličnosti, mogla je biti smanjena ali ne u bitnom stepenu.<br><br> Dakle, na osnovu odbrane okrivljenog, kao i nalaza vještaka dr N.R. i dr M.V. , sud je utvrdio da je okrivljeni
                    dana 23.06.2021. godine, u porodičnoj kući u naselju P., o. B.P., sposoban da shvati značaj svog djela i da
                    upravlja svojim postupcima i svjestan svog djela, čije je izvršenje htio, znajući da je isto zabranjeno,
                    primjenom grubog nasilja narušio tjelesni i duševni integritet člana svoje porodice, vanbračne supruge
                    oštećene V.Z. , na način što je oborio na krevet, počupao za kosu i otvorenim šakama izudarao u predjelu
                    glave i tijela, kojom prilikom joj je nanio lake tjelesne povrede u vidu otoka u kosmatom dijelu glave, otoka
                    kapaka oba oka, otoka u lijevom jagodičnom predjelu i više krvnih podliva u predjelu zadnje strane obje
                    butine i nagnječenje vrata i grudnog koša.<br><br> Na ovaj način, radnjama okrivljenog su ostvareni svi elementi krivičnog djela nasilje u porodici ili u porodičnoj zajednici iz <a href="dodati zakon" target="_blank">člana 220 st. 1 Krivičnog zakonika</a>  .<br><br> Inače, krivično djelo nasilje u porodici ili u porodičnoj zajednici iz <a href="dodati zakon" target="_blank">čl.220 st.1 Krivičnog zakonika</a>  , postoji u slučajevima narušavanja tjelesnog ili duševnog integriteta kao posljedice nečijeg grubog nasilja u porodici ili
                    u porodičnoj zajednici i za ovo djelo je propisana novčana kazna ili kazna zatvora do dvije godine.<br><br> Krivično djelo nasilje u porodici ili u porodičnoj zajednici sastoji se u drskom i bezobzirnom ponašanju, te
                    primjeni nasilja prema članu porodice ili porodične zajednice. Kako je u konkretnom slučaju okrivljeni bio
                    svjestan da vrši grubo nasilje prema svojoj vanbračnoj supruzi, odnosno članu svoje porodice i da će
                    preduzetim radnjama, narušiti njen tjelesni i duševni integritet, krivično djelo je izvršio sa direktnim
                    umišljajem i za isto je kriv.<br><br> Sud nije prihvatio navode iz odbrane okrivljenog da je on, preduzimajući radnje koje su mu stavljene na teret,
                    pokušavao da spriječi oštećenu da se otruje, jer je takvo kazivanje očigledno usmjereno na olakšanje
                    sopstvenog položaja u postupku, obzirom da se nikako ne može logički opravdati npr . čupanje za kosu u cilju
                    sprečavanja nekog lica da popije ljekove radi trovanja. Posebno u konkretnim okolnostima, odnosno da su u
                    pitanju supružnici i da je oštećena, kao ženska osoba, sasvim sigurno fizički slabija. Pri tom, okrivljeni nije
                    dao objašnjenje zašto bi to eventualno morao da radi u cilju sprečavanja trovanja. Okrivljeni nije dao nikakvo
                    objašnjenje, niti naveo o kakvoj se svađi radilo, jer bi očigledno morao da postoji neki veoma važan razlog za
                    oštećenu pri toj svađi da bi se odlučila da pokuša trovanje ljekovima. Dakle, takvog objašnjenja nema, a
                    okrivljeni, kao suprug oštećene bi sasvim vjerovatno morao znati za postojanje takvih razloga, odnosno
                    razloga koji motivišu njegovu suprugu na samoubistvo. S druge strane, postupanje okrivljenog prema
                    oštećenoj na način kako je optužen, dakle takva primjena sile, može biti razlog žrtvi, odnosno oštećenoj da
                    pokuša samoubistvo. Uz ovo, imajući u vidu mišljenje vještaka dr N.R. , (obzirom da je oštećena dovedena u
                    Hitnu pomoć u besvjesnom stanju) da je vjerovatnije da se oštećena nalazila u besvjesnom stanju zbog
                    trovanja ljekovima, nego zbog zadobijenih povreda, sud zaključuje da se događaj odvijao upravo onako kako
                    je stavljeno na teret okrivljenom, a da je to za posledicu imalo fizičko povređivanje oštećene, kao i povredu
                    njenog duševnog integriteta, a što je na kraju dovelo do odluke oštećene da pokuša trovanje ljekovima<br><br> Iz uvjerenja izdatog od strane Ministarstva pravde, ljudskih i manjinskih prava C.G., broj 05/2-041-12271/21 od
                    23.09.2021. godine, na ime okrivljenog, utvrđeno je da je okrivljeni D.M. osuđivan i to presudom Višeg suda u B.P. <a href="dodati presudu" target="_blank">K.br. 63/03</a>  od 26.02.2004. godine, zbog krivičnog djela iz <a href="dodati zakon" target="_blank">čl. 245 st. 3 Krivičnog zakonika</a>  , za koje je osuđen na kaznu zatvora u trajanju od 6 mjeseci, presudom Osnovnog suda u B.P. <a href="dodati presudu" target="_blank">K.br. 473/04</a>  od 16.09.2005. godine, zbog krivičnog djela iz <a href="dodati zakon" target="_blank">čl. 152 st. 1 Krivičnog zakonika</a>  , za koje je osuđen na kaznu zatvora u trajanju od 2 mjeseca i presudom Osnovnog suda u B.P. <a href="dodati presudu" target="_blank">K.br. 135/08</a>  od 25.11.2008. godine, zbog krivičnog djela iz <a href="dodati zakon" target="_blank">čl. 376 st. 3 Krivičnog zakonika</a>  , za koje je osuđen na kaznu zatvora u trajanju od 4 mjeseca.<br><br> Prilikom odlučivanja o vrsti i visini krivične sankcije, sud je imao u vidu okolnosti predviđene <a href="dodati zakon" target="_blank">čl. 42 st. 1</a>  i <a href="dodati zakon" target="_blank">3 Krivičnog zakonika</a>  , pa je od olakšavajućih okolnosti cijenio da se radi o porodičnom čovjeku, ocu troje djece,
                    od kopjih jedno maloljetno, te da je nakon kritičnog događaja došlo do izmirenja okrivljenog sa oštećenom,
                    kao i to što je priznao izvršenje radnji koje su mu stavljene na teret, a za koje ne bi bilo dokaza u potpunosti. S
                    druge strane, od otežavajućih okolnosti sud je cijenio raniju višestruku osuđivanost okrivljenog, koja ukazuje
                    da se radi o osobi sklonoj vršenju krivičnih djela, a posebno je cijenjana težina povrede zaštićenog dobra,
                    odnosno posledica koja je nastupila izvršenjem krivičnog djela, a koja se ne ogleda samo u pričinjavanju
                    lakih tjelesnih povreda i to brojnih, već i u teškom povređivanju duševnog integriteta oštećene, koje se
                    očigledno manifestovalo i pokušajem trovanja ljekovima. Za postojanje ovog djela ne bi nužno ni bilo
                    postojanje povreda, pa je mjera preko potrebne za postojanje djela, cijenjena kao otežavajuća okolnost.
                    Način na koji je ovo djelo izvršeno, a koji se ogleda i u grubom i u ponižavajućem postupanju prema
                    oštećenoj, koja je kao žena i fizički slabija i koja, po pravilu, primjenu nasilja teže doživljava, je okolnost koja
                    je takođe posebno cijenjena kao otežavajuća.<br><br> Imajući u vidu sve pomenute okolnosti, sud je okrivljenog osudio na kaznu zatvora u trajanju od deset
                    mjeseci, smatrajući da će se tom kaznom postići svrha kažnjavanja predviđena <a href="dodati zakon" target="_blank">čl. 32 Krivičnog zakonika</a>  , odnosno da će se istom uticati na okrivljjenog i na druge da ne čine krivična djela, a ova kazna je adekvatan
                    izraz društvene osude za krivično djelo i obaveze poštovanja zakona.<br><br> U smislu <a href="dodati zakon" target="_blank">čl. 51 Krivičnog zakonika</a>  , okrivljenom je u izrečenu kaznu zatvora, uračunato vrijeme provedeno u
                    pritvoru počev od 06.08.2021. godine do 03.09.2021. godine.<br><br> Okrivljeni je, u skladu sa <a href="dodati zakon" target="_blank">čl. 226</a>  i <a href="dodati zakon" target="_blank">229 Zakonika o krivičnom postupku</a>  , obavezan da plati ovom sudu na ime
                    paušala iznos od 30,00 €, pri kojem određivanju troškova je sud imao u vidu složenost i trajanje krivičnog
                    postupka, te imovinske prilike okrivljenog. Okrivljeni je obavezan i da plati ostale troškove krivičnog
                    postupka u visini od 187,00 €, koji se odnose na troškove vještačenja od strane vještaka medicinske struke dr N.R. u iznosu od 60,50€ i troškove vještačenja od strane vještaka dr M.V. u iznosu od 126,50€.<br><br> O troškovima nastalim angažovanjem branioca po službenoj dužnosti, sud će odlučiti posebnim rješenjem.<br><br> Imovinsko-pravnog zahtjeva nije bilo.<br><br> Sa iznijetih razloga, shodno <a href="dodati zakon" target="_blank">čl. 374 Zakonika o krivičnom postupku</a>  , odlučeno je kao u izreci presude.<br><br><p class='centered'>OSNOVNI SUD U B.P.</p><p class='centered'>Dana, 19.04.2022. godine</p><br><br> Zapisničar, S U D I J A, Koviljke Lješnjak Bojana Radović
    </body>
    </html>
    